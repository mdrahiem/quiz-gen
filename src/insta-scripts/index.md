Jis tarah Chicken’s neck of India, ek 22-24 kms chouda raasta, pure northeast ko India se jodti hai, vaise hi kuch aur mahatvapurn regions hai jinke baare me apko nahi pata hoga. 
1.	Kalapani-Limpiyadhura-Lipulekh Region: Ek valley jo Uttarakhand ke Pittoragarh district me located hai. Limpiyadhura, is region ke northwestern edge se nikalti hui river source jisse Nepal origin of River Kali bhi maante hai. Aur Lipulekh, ek strategic mountain pass jo Tibet aur Kailaash Parbat jaane ke liye istemaal hota hai. (here)
2.	Doklam Plateau: Ek tri junction jo stith hai India, Bhutan aur China ke beech. Ye jagah Bhutan claim karti hai aur India isko support karti hai. Lekin 2017 me jab China ne road construction chaalu kiya, tab 73 days tak chali India aur China ke beech standoff jaha disengagement ki bahut baate huyi. Ye jagah itni paas hai India ke Chicken’s neck se ki India China ko aas paas aane nahi dena chahta. (here, here)
3.	Sir Creek: 110kms ka coastal water channel jo Gujarat ko Pakistan ke Sindh se alag karti hai. Ye jagah strategically aur economically important hai kyuki yaha oil aur gas paye ja sakte hai. Is creek par hamesha violations hote hai dono side ke machwaaro se jo baar baar forces dwara pakde jate hai. 
4.	Karimganj Corridor: Assam ke Barak Valley me stith ye jagah Bangladesh se border share karti hai from the west and south of Assam. Kuch chand land routes me se hai jahase civilian aur armed forces southern parts of Assam and kuch parts of Tripura and Mizoram ko access karte hai. Illegal migration and drug smuggling ke karan ye jagah bahut famous hai. Drug mafias jo Myanmar Mizoram route lete hai, Karimganj corridor se entry drugs introduce karte hai. 
Apko inme se kin important regions ka pata tha?